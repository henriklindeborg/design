---
---
Designprinciper
=========================

I denna rapporten så går jag igenom tre olika webbplatser där jag analyserar val av designprinciper och dess genomförande.


Urval:
--------

De webbplatser som jag har valt ut har en sak som de har starkt gemensamt, de är alla hemsidor för festivaler. Festivalerna är: Boom, Psy-Fi och Ozora. Alla tre är psykedeliska festivaler och det brukar innebära en ganska intressant design. Något som jag har upptäckt med festivalers webbplatser är att de ofta är ganska up-to-date med design och att de kanske vill sticka ut lite.

Metod
-------

Jag har använt mig av [canva](https://www.canva.com/learn/design-elements-principles/) för att få lite kött på benen när det gäller god design. Utöver det så går jag mycket utifrån eget hjärta för vad jag anser att de gör bra eller mindre bra.

Resultat
----------

#### Boom

[Booms webbplats](https://www.boomfestival.org/boom2018/)

Webbplatsen är till för att bidra med information och sälja in Boomfestivalen.

Besökaren möts av mycket färger, bilder och spännande effekter. Det används ett speciellt typsnitt för rubriker "polygraphbold", som sticker ut ifrån vad ögat är van vid.

Jag tycker att de lyckas träffa perfekt när det gäller deras design. Den väcker direkt ett intresse i en, man vill stanna kvar på sidan och utforska mer om vad det hela handlar om. Det är tydligt att det är något slags event, med tanke på att det visas en massa bilder på människor som dansar och har kul. Att det är en psykedelisk festival råder det ingen tvekan om, det visar de tydligt med en bakgrundsbild som är något färgglatt konstverk och valet av typsnittet "polygraphbold" kan se psykedeliskt ut och skapar någon familjär tribe-känsla.

Även om färgschemat kan verka lite kaotiskt eller överväldigande, så är det en viktig del här. De jobbar mycket med färgerna för att skapa en glad känsla, även när en hovrar över en bild så skiftar färgerna 90 grader för bilden. Det kan kännas som en lite för plojig effekt i vanliga fall, men det passar in här. De jobbar starkt med transparens, kanske lite för starkt till och med. Jag tycker att läsbarheten påverkas till det sämre.

Det som skiljer sig i designen för de olika undersidorna är bakgrundsbilden och därmed färgerna. Förstasidan är även den enda som har en film/animation som visas högst upp och täcker en hel skärm.

#### Psy-Fi

[Webbplatsen för Psy-Fi](https://www.psy-fi.nl/)

Likaså här är webbplatsen är till för att bidra med information och sälja in festivalen.

Här har vi också en bild i hög kvalitet som bakgrund med transparenta block som ligger ovanför. De använder sig av ett mörkare och lite cleanare tema. Jag la märke till att på Booms webbplats så styrs användaren direkt lite mer åt att se det dem ville visa upp, medans här så lämnas användaren med ansvaret för att navigera sig vidare.

Jag tycker att designen fungerar för målet och syftet. Det är lätt att navigera sig vidare och hitta den informationen som en letar efter.

Här jobbar dem också mycket med transparens, där de låter bakgrundsbilden tala mycket, den säger mycket om vad det är för slags hemsida. Jag tycker även att de har en bra symmetri i designen. Dels i bakgrundsbilden som syns hela tiden, men även i layouten för block, text och bilder.

Förstasidan är kalare än undersidorna, då den bara innehåller header och en knapp för att köpa biljetter. Jag måste påpeka att jag tycker att de olika scripten inte fungerar så bra på den här webbplatsen. Många effekter upplevs lite hackiga. De har tagit sig lite vatten över huvudet där.

#### Ozora

[Ozoras webbplats](https://ozorafestival.eu)

Likt de tidigare webbplatserna, så vill de här bidra med information och sälja in festivalen.

Förstasidan här påminner mycket om hur det brukar se ut på artisters och även såhär events webbplatser nu för tiden, där bakgrunden får vara ganska fri. De använder sig utav häftiga effekter, där bakgrunden svarar på användarens val i form utav animationer. Det verkar dock väldigt krävande, ingen hemsida för skruttiga datorer på dåliga nätverk. Här går de all in med rörelser och effekter.

Designen för Ozoras webbplats gynnar målet och syftet med hemsidan väl i mitt tycke. Den fångar ett starkt intresse, det är väldigt visuellt stimulerande och jag lämnas med tanken att det är en seriös och bra festival, om de har lagt ner så mycket kraft på hemsidan. Men låt oss säga en bank till exempel hade inte uppfattats som lika seriös med samma design. För att visa lite tydligare för vad det hela handlar om så hade de kunnat använda lite mer bilder.

De använder mycket rörelser i den här designen. Det sker mycket med bakgrunden både när en hovrar över länkar och klickar sig vidare till undersidor. Utöver det så använder även dem här sig av transparens, då mycket av effekten ligger i bakgrunden.

Bakgrunden och dess rörelser ändras beroende på vilken sida man är inne på. Förstasidan är lite renare, medans det fylls på med saker på undersidorna. Men själv principerna håller sig mer eller mindre detsamma.

Analys
--------

De hemsidorna som jag har analyserat fyller ju samma syfte och det tycker jag reflekteras mer i deras designprinsiper. Något som jag märkte att alla hade gemensamt var att de använder sig mycket utav transparens. De har en bra bakgrund, som säger mycket och låter blocken som ligger ovanför vara transparenta, vilket jag tycker är vanligt bland nyare hemsidor eller hemsidor som håller sig uppdaterade.

Jag tycker att alla tre webbplatserna, särskilt Boom och Ozoras, lämnar en wow-känsla. Det är mycket som händer och det är spännande att utforska sidan. De använder sig mycket utav rörelser för att få designen mer levande, vilket kan vara häftigt, men det kan även få sidan att ladda och prestera sämre. Men det känns som att som en webbutvecklare så får man brottas mycket med att ibland välja prestanda före design och vice versa.

En sak som jag märker mer och mer med de här analyserna är att det sker många medvetna val när det gäller design och att designern formar designen utefter produktens (i de här fallen hemsidorna) syfte. Det är annars lätt att tänka att det hela mest bara sker i skapandeprocessen på något sätt, när det egentligen följs av väluttänkta ramar och principer.

Referenser
-----------
[https://www.canva.com/learn/design-elements-principles/](https://www.canva.com/learn/design-elements-principles/)

[https://www.boomfestival.org/boom2018/](https://www.boomfestival.org/boom2018/)

[https://www.psy-fi.nl/](https://www.psy-fi.nl/)

[https://ozorafestival.eu](https://ozorafestival.eu)

Övrigt
--------

Rapport av Henrik Lindeborg
