---
---
Färganalys
=========================

I denna rapporten så går jag igenom tre olika sidor där jag analyserar färgvalen samt typografin. Jag jämför sedan


Urval:
--------

###### SEB


SEB är en stor skandinavisk bank, som jag själv använder mig av. Jag var inne på den för någon dag sedan och nu när jag gick in på den så var den lite förändrad. Den nya stilen förvånade mig, jag tyckte inte att det såg helt rätt ut, så jag tänkte att det var ett bra tillfälle att kolla in varför.

###### Onlinepizza


Onlinepizza är en onlinetjänst för beställning av mat, för det mesta pizza. Sidan riktar sig till folk som inte hinner eller orkar anstränga sig för nästa måltid, samt för att göra beställningen så felfri som möjligt.

###### WWOOF


WWOOF (World Wide Opportunities on Organic Farms) är en hemsida som jag har använt mig av mycket när jag har varit utomlands, då jag har åkt runt och volonterat på gårdar. Hemsidan är till för att knyta kontakt mellan bönder som vill ha hjälp utan att behöva betala lön och folk som vill lära sig mer om odling och att leva hållbart.


Metod
-------

Jag använder mig mest av dev tools i firefox, där jag kan se typsnitt, färger med mera. Förutom det så har jag använt [Adobes color wheel](https://color.adobe.com/sv/create/color-wheel/).

Resultat
----------

#### SEB

[FIGURE src=image/SEB.jpg?w=450]

Färgschema:
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #60cd18">
<td style="height: 50px; width: 50px; background-color: #ffb400">
<td style="height: 50px; width: 50px; background-color: #ffc500">
<td style="height: 50px; width: 50px; background-color: #fff">
<td style="height: 50px; width: 50px; background-color: #007ac7">
</tr>
</table>

Det här färgschemat skulle jag säga är utav typen analog. Accentfärgen är i mina ögon den orangea färgen.

De använder sig utav en grön färg som alltid har varit en stor del utav all design som har haft med SEB att göra. Det lämnar en med en trygg känsla där de vill en sitt eget bästa. Det används även en blå färg ibland, som passar sig bra på det vita. Det ger en seriös och trygg känsla. De har tidigare använt den gröna färgen samt andra nyanser mycket mer. Men nu har de helt plötsligt lagt in ganska mycket oranget, vilket jag tycker skär sig lite. Det blir lite för mycket som händer i mitt tycke, det blir liksom inte lika seriöst bemötande som en förväntar sig av en bank. Den orangea färgen lämnar mig med en lite uppstressad känsla, att jag behöver vara alert. Den ligger även tillsammans med en bild som signalerar ganska dystra känslor.

När det gäller typografin så använder de sig utav en egen font-family. För rubriker använder de "SEBBasicBold" och för brödtext använder de "SEBBasicRegular". De båda är sans-serif, vilket jag skulle säga passar bra för en bank, då jag tycker att det ser oftast lite mer seriöst ut.

#### Onlinepizza

[FIGURE src=image/onlinepizza.jpg?w=450]

Färgschema:
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #ff3633">
<td style="height: 50px; width: 50px; background-color: #262cc0">
<td style="height: 50px; width: 50px; background-color: #29b173">
<td style="height: 50px; width: 50px; background-color: #fff">
<td style="height: 50px; width: 50px; background-color: #333">
</tr>
</table>

Färgschemat för onlinepizza skulle jag säga är en triad, men då på ett rgb-hjul. Accentfärgen är grönt i det här fallet.

Här använder de sig utav väldigt klara färger. Jag tycker att det påminner mycket om många saker som man ser i samhället idag, där det ska gå snabbt och det ska vara väldigt säljigt. De använder sig primärt utav den röda färgen som de har med i loggan. Rött passar bra, då studier visar på att rött stimulerar aptiten. Den blå färgen används lite mer sparsamt än den röda, jag tycker att de hittar en ganska bra balans mellan dem för att bryta av lite så att det inte bara blir rött. Den gröna sticker verkligen ut och används för att dra ögat till ställena som tar dig vidare på sidan, såsom i det här fallet "Hitta Resturanger" och även logga in. Det väljs även senare för knappar som "Köp" och så vidare.

De använder sig av en och samma font-family, "MuseoSans", som är en sans-serif. Jag tycker att jag oftast ser sans-serif hos nyare företag där det handlar om att sälja, det funkar bra i det syftet. Serif tycker jag oftast används om en ska berätta något, där det skrivs en lite längre text.

#### WWOOF

[FIGURE src=image/wwoof.jpg?w=450]

Färgschema:
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #f4ead1">
<td style="height: 50px; width: 50px; background-color: #599640">
<td style="height: 50px; width: 50px; background-color: #8abb3f">
<td style="height: 50px; width: 50px; background-color: #ffb609">
<td style="height: 50px; width: 50px; background-color: #a28058">
</tr>
</table>

Det här färgschemat tycker jag är en ganska tydlig analog. Jag tycker inte riktigt att det finns någon accentfärg i det här fallet.

WWOOF använder sig av mycket beige/brunt och grönt, vilket jag skulle säga är färger som känns väldigt jordnära och drar tankarna mot ekologi. Grönt känns som ett självklart val för deras hemsida, det är så djupt kopplat till växlighet och miljötänk. Den beigea/bruna färgen drar också tankarna åt samma håll, med fokus på miljömedvetenhet. Det förekommer även en del oranget, vilket många tolkar som en färg med positiva känslor. Jag tycker att färgvalen passar perfekt på denna hemsidan.

För h1 och h2 så använder de sig utav en font-family som heter "Bitter", vilket är en serif. För h3 så andvänder de "Pacifico" vilket är en skrivstil (cursive). För brödtexten så använder de "Open Sans", vilket är en sans-serif.

Analys
--------

Det här är tre hemsidor med helt olika mål och det kan vi se på designen. Det som var mest gemensamt var att det nästan hela tiden användes sans-serif som typsnitt. Onlinepizza har en stil som kan hittas i flera andra hemsidor som har med mat att göra. Röd färg används flitigt för att stimulera aptiten och även lite grönt för att väcka en känsla av fräschhet samt att rikta ögonen åt en viss punkt.

När jag gick in på WWOOFs hemsida så såg jag direkt att det var mycket mjukare färger. Jag får känslan av att de inte vill sälja på samma sätt som onlinepizza. De starka färgerna på onlinepizzas hemsida tolkar jag som lite mer "KÖP NU!!!" medans på WWOOF så känns det lite lugnare.

En sak som förvånade mig var när jag kom till SEBs hemsida. Jag tycker att det ser lite rörigt och stökigt ut för en bank. Det orangea är i mitt tycke överflödigt, särskilt sådär tillsammans med det gröna och blåa.

Referenser
-----------

[https://seb.se/](https://seb.se/)

[https://onlinepizza.se/](https://onlinepizza.se/)

[http://wwoof.net/](http://wwoof.net/)


Övrigt
--------

Rapport av Henrik Lindeborg
