---
---
Mina designprinciper
=========================

I det här temat så har jag fokuserat på att få in rörelse, djup och unity.

Rörelse är viktigt för att få lite liv i designen. Jag har tänkt det som en svår sak att implementera, men nu när vi fick chansen tänkte jag att jag skulle prova. Det jag har gjort är att lägga till loggan direkt på förstasidan och gjort så att den snurrar. Strax under den så finns det en pil som gungar ner och upp, detta för att visa att det finns mer om man skrollar neråt. Jag har även lagt till en effekt på navbaren, så att när en hovrar över länkarna så blänker det till. Det är ganska små grejer, men det tillför mycket liv till designen.

Något som jag också har velat testa på, men inte riktigt har förstått mig på hur jag skulle börja, är att lägga mer djup. Min start för det här var att sätta en bild som bakgrund och fästa den, så att den inte rör sig. Detta ger en trevlig effekt när man skrollar på sidan, då det ger lite mer rörelse. Det är lite som när man sitter på ett tåg som står stilla, kollar ut och ser tåget bredvid som åker. Då får man känslan av att det är tåget som man själv sitter på som rör sig. För att få mer djup i designen så gav jag delarna som ska ligga ovanpå en transparens, vilket jag tycker tillför otroligt mycket. Pricken över i-et var att lägga skugga på de delar som ligger ovanpå bakgrunden. Nu blir det en känsla av att de verkligen ligger ovanpå, det känns mer tredimensionellt.

Principen unity är viktigt för att designen ska bli behaglig. Jag tycker själv att jag lyckades bättre än vad jag förväntade mig när jag först ville uppnå det. Här bidrar bakgrunden och transparensen mycket tycker jag. Med tanke på att vi hela tiden kan se bakgrundsbilden, att den även formar elementen som ligger ovanpå, får allt att binda samman. Det tillsammans med färgvalen skapar en enlighet utan att det blir uttjatat. 
