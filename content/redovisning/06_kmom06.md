---
---
Redovisning kmom06
=========================

Att tänka i termer av designelement och designprinciper, känns för mig svårt och jobbigt. Jag tycker ofta att det är jobbigt med områden som är nya för mig, där det inte riktigt finns rätt och fel, utan mer riktlinjer för hur det kan/bör vara. Men nu har vi fokuserat helt och hållet på det, vilket kan göra det extra jobbigt, men kanske behövs för att greppa det. Jag tror att det är en bra grej att kunna ha i bakhuvudet inför mitt kommande tänk och tycke för design.

Det jag främst fick med mig från analyseringsuppgiften, var att jag förstod hur mycket tanke det oftast sker i en design. När jag ser en design så ser allt så självklart ut och det är ju det som det ska göra också. Men jag har tidigare inte fått mig den tankeställaren, om hur många saker det är som faktiskt ska falla samman och hur designern i fråga gör alla dessa val. Det är något som jag själv kan relatera till från att jag har varit ljudtekniker. Då jobbar man stenhårt för att få ett bra ljud, så att ingen märker felen. Det hela ska liksom fungera smidigt, så att besökarna inte tänker på det.

Till en början så tyckte jag att det var svårt att särskilja designelement och designprinciper, det kanske kan märkas av i min analyseringsuppgift. Men nu känner jag att jag har kommit något på spåren. Som jag uppfattar det nu så är designelementen de verktyg eller tillvägagångssätten som man använder för att uppnå designprinciper, som är mer som en känsla, ett intryk eller en helhet. Under den första uppgiften (designelement), så kände jag mig fortfarande osäker. Jag försökte så gott jag kunde tolka uppgiften och lutade mig mycket på tidigare tema som jag har använt. Det blev att jag var inne och petade på vissa specifika saker, medans jag hela tiden funderade på om jag gjorde "rätt". När jag var klar med temat och uppgiften så började jag förstå mer om vad det handlade om och var redo att påbörja nästa tema.

Jag hade otroligt kul under skapandet av det sista temat, jag tappade helt tid och tanke om något utanför. Många polletter trillade ner, dels koncept och dels så gick det så mycket bättre för mig att skriva i CSS. Jag tog nu chansen att ge mig an flera av de saker som jag har velat kunna göra och förstå mig på. Det var bra att göra en design så här efter designprinciper, det blir en lite klarare väg vad det är som man är ute efter och hur jag kan gå tillväga.

"Final touch" betyder för mig allt det här som inte måste vara med för att det ska fungera, men som man väljer att göra för att lämna en bättre känsla hos besökaren. Det är dem här småsakerna som får designen att kännas speciell.

TIL: Det här var ett av de kursmomenten som jag har fått ut mest av skulle jag säga. Mest av allt så har mitt kodande i CSS/LESS tagit stora steg framåt. Många saker har fallit på plats, både gamla som nya. Jag har fått nya tänk kring design, där jag väger in designelement och designprinciper. Jag har nu mycket bättre förutsättningar för att skapa den designen som jag är ute efter.
