---
---
Redovisning kmom05
=========================

Fram till nu så har jag inte tänkt så mycket på att det finns ju mycket som en kan göra som programmerare, för att dra ner på laddningstiden. Jag har tänkt att det mest hänger på servern och klientdatorn. Men det känns ju ganska självklart att det gäller att göra uppladdningen av det på ett smart sätt. Jag märkte nu under uppgiften att det finns många olika saker att tänka på för att få en snabb nedladdningstid. Mycket handlar ju om att komprimera filerna rätt, men även att hålla koll på så att onödiga skripts inte körs eller att man behöver vänta på dem.

Cimage var riktigt bra att bli introducerad för, för min del. Jag tycker att det var supersmidigt att kunna redigera bilder direkt, med bara lite kod. Att slippa dra upp andra program och hålla på med att exportera filer hit och dit kan vara väldigt skönt. Jag har inte använt mig av något bra program själv för att redigera bilder. Det har mest blivit typ paint för min del om jag ska vara helt ärlig. Så det känns bra att få in lite nya verktyg. Jag ska även kolla in GIMP, samt att jag och en kompis har pratat om att dela på ett Adobe Creative Cloud.

Det blev en del problem för min del när jag skulle få in @desinax/figure. Jag lyckades inte få till det med att lägga in koden i rätt ordning på ett bra tag. Men när jag tillslut fick in det så gick det kanon. Att kunna ändra responsiviteten på ett så enkelt sätt är ju perfekt. Jag har tänkt och försökt att få en bättre responsivitet när det gäller bild och text tillsammans, men det har varit svårt. Det här är ju precis det jag var ute efter.

Jag har inte jobbat särskilt mycket med bilder själv, så det här har varit ganska så kämpigt ändå. Det är en sak som jag har tänkt ta tag i och lära mig mer om, då är det ju perfekt att få en lite spark i rumpan med ett kursmoment som handlar om bilder. Jag har inte haft något starkt naturligt intresse för fotografering, vilket kanske gör att jag inte kommer att bemästra det helt. Men jag vill verkligen lära mig använda det rätt. Att kunna förstora/klippa/lägga effekter och använda rätt filformat och liknande har jag som mål att känna mig säker på. Det är något som alltid kommer att komma till användning.

TIL: Jag har fått en bättre inblick i den stora världen av bilder, vilket som sagt, är ett område som jag känner mig ganska så osäker i. Jag har av olika anledningar valt att inte använda appar så som Instagram och Snapchat, men om jag hade använt mig av det, så hade jag antagligen varit lite bättre och mer intresserad utav bilder. Bilder är en väldigt stor del av webben idag och jag förstår att jag får helt enkelt ta tag i det och lära mig handskas med det. Detta kursmomentet har fått igång mig, så nu är det bara att fortsätta.
