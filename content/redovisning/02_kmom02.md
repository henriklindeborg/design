---
---
Redovisning kmom02
=========================

Jag har tidigare aldrig använt mig utav LESS, men nu nästan direkt när jag började läsa om det så föll jag för det. Visst det är lite nya grejer som behövs läras in, men jag tycker redan att det är smidigare att jobba med än vanlig CSS. Det som känns svårast är att hålla reda på modulerna och hålla uppe en bra struktur, men om jag lyckas med det någorlunda, så kommer stajlandet att gå smidigare än tidigare.

Makefiler är nytt för mig. Jag har inte använt mig av något liknande så vitt jag vet heller. Det är ju ett smidigt verktyg, men jag tycker själv att det är lite läskigt att lita blint på ett par kommandon. Jag vet inte riktigt vad det är som händer, utan följer liksom instruktionerna för vilka kommandon jag ska skriva in.

Själva kompileringen från LESS till CSS känns ganska magisk. Den CSS-kod som kommer fram är främmande, det skrivs inte på det sättet som jag hade skrivit.

Mitt tema har vad jag skulle säga en ganska ren design, enkel att ta in. Färgerna tycker jag funkar bra, inte allt för vågade, men det är skönt att inget sticker ut så värst. Jag hade inte så mycket till planer med designen när jag höll på med den, utan ville mest testa runt och få det att funka, vilket jag tycker att det gör.

TIL: Att jobba med LESS är helt nytt för mig, så det var gött att få en inblick i det. LESS tror jag absolut att jag kommer ha användning för i framtiden. Det blir tydligare och tydligare för mig hur viktigt struktureringen av sidorna, filerna och elementen är. Jag har fått en bättre syn på hur jag kan gå tillväga för att nå den här strukturen.
När det kommer till responsiviteten så har jag varit på det lite tidigare, så det är inte helt nytt för mig. Men det blev helt klart klarare för mig hur jag ska göra en sida responsiv.
