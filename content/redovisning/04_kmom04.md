---
---
Redovisning kmom04
=========================

Skrivuppgifter har aldrig varit min starkaste sida, så det tog lite mer tid med just den uppgiften än vad det kanske borde ha gjort. Men det var ändå kul att få en så pass stor variation från vad vi tidigare har gjort. Jag satt mycket i dev-tools när jag jobbade med den här uppgiften och tycker att jag har blivit bättre på att använda det nu, vilket alltid är bra. Det är även väldigt nyttigt att öva på att skriva, även om det tar lång tid och att det är lite svårare att känna resultaten. Även för en programmerare så är kommunikationsfärdigheter en mycket viktig del.

För det minimalistiska temat så tänkte jag mycket åt grått och ljusa färger. Jag ville att besökaren inte ska bli chockad eller provocerad på något sätt. Ett tunt sans-seriftypsnitt tyckte jag var en självklarhet för att få en minimalistisk stil. Med colorfultemat så tänkte jag att det skulle vara lite mer lekfullt och jag tog chansen att leka runt en massa. Det jag tillslut landade med är kanske inte den finaste designen på nätet, men den funkar(?). Mörka teman är ju faktiskt ganska ovanligt för hemsidor. Detta är något som jag observerade när jag precis började lära mig att koda ihop hemsidor. När man stöter på det så tycker jag att det oftast inte är några större företags hemsidor, utan mer egna bloggar eller forum. Jag tänkte då fånga lite av den känslan utav blogg eller dagbok.

I det minimalistiska temat så använde jag mig utav en ljusblå/grå färg som bas och tonade från den in mer och mer grått. Det är en slags grå som jag använder för endast länkar, så då används mindre än de andra. Annars så används färgerna ganska så jämnt fördelat.

I temat "colorful" så använder jag komplementärfärger. Det används rött och grönt i det här fallet, vilket ger en väldigt färgrik känsla. Det skiftar färger när man hovrar över texter och bilder. För texten så blir det en guldig färg, och för bilderna så blir det ett filter som skiftar 90 grader på ett hue-hjul. Typsnitten som används är tre stycken olika serifer som ser lekfulla ut. Intrycket som besökaren får från det här temat är troligtvis att det inte är särskilt seriöst.

I det mörka temat så använder jag ett monokromt färgschema, där jag utgår ifrån en väldigt mörk, nästan svart, turkos. Jag blandar sedan in ljusare varianter av den och använder mig mycket av gradienter. Jag valde även att lägga in en ganska skrikig gul färg som jag skulle bedöma som accentfärg. Den får ögat att vandra mot navbaren, så att det blir lätt och smidigt att navigera sig på sidan. Här använder jag två olika, vad jag skulle kalla, mysiga seriftypsnitt. Jag tycker att det blir en ganska så old school blogg-känsla på det här temat.

Jag använde mig av grunden från mitt kmom03-tema som bastema för de här temana. Jag kopierade så att jag hade ett för varje tema och gjorde kopior på andra moduler som behövde lite ändringar för att göra det hela smidigt. Det blev att jag skrev mycket fulkod i slutet av varje modul för temat, kanske inte det snyggaste lösningen, men det funkade smidigt att få ändringar snabbt.

TIL: Jag har fått en tankeställare över hur mycket tanke det faktiskt kan ligga bakom färgerna i en design. En tanke som jag har fått är att jag i framtiden kanske inte ska ta fullt ansvar för den delen, utan kanske låta andra komma in på det biten och hjälpa till. Jag har även fått lite kött på benen för hur jag själv kan tänka om jag ska bestämma ett färgschema. 
