---
---
Redovisning kmom01
=========================

Jag har varit och testat lite i ramverk tidigare, men verkligen inte så att jag kunde känna mig bekväm i det.
Så jag skulle inte säga att jag är van vid det på något vis, men jag har fått nudda lite vid det.

Det mesta har varit nytt för mig utav det som har introducerats under kmomet, så som giv-taggar, arbeta i ramverk och nytt tänk kring att jobba med HTML och CSS. Just nu känns det väldigt bökigt med git-taggar och commits, men jag kan absolut se användningen för det i större projekt och när en jobbar i en grupp.

Jag tänker att det viktigaste av allt när det gäller design för en webbsida är att det ska vara användarvänligt, alltså tydligt hur en navigerar sig på sidan och att det är lätt att förstå sig på hur den funkar. Det är lätt att tänka att det ska bli så fint som möjligt och att en har flera tankar om olika effekter, men det är så lätt att det blir stökigt och svårare att använda sidan. Men det hela handlar väl om att lära sig vad som passar till vad. En about-sida för ett lunchställe kanske ska vara en lite enklare design som tydligt visar öppettider och dagens rätt, medans ett portfolio för en konstnär/designer eller något kanske ska ha en lite mer spännande design där bilder flyger fram till användaren.

CSS är en sån grej där det är ganska lätt att förstå själva språket och syntaxen, men det är så mycket svårare att utföra det. Jag tycker att det var extra knepigt när jag skulle göra hela stylen på en gång, istället för som tidigare när jag har gjort det lite allt eftersom och byggt upp en relation till de olika klasserna. Jag fastnade dessutom ett bra tag på headern och navbaren där jag hade problem, det löste sig väldigt snabbt när jag försökte igen efter en natts sömn.

TIL: Jag har fått en inblick i hur git och github funkar. Jag tyckte att det var intressant att läsa om hur det går att optimera sättet en döper klasserna för att få en bättre och renare stylesheet.
