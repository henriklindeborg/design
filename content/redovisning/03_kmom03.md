---
---
Redovisning kmom03
=========================

Jag måste säga att jag inte är helt bekväm i att jobba med grids ännu. Men jag ser absolut användningsområdet för det.
Det är ett bra sätt att snabbt komma igång med en stabil design, men det känns samtidigt som att det styr en ganska mycket, så att det inte riktigt blir ens egen design helt och hållet.

Det horisontella gridet kom jag inte lika djupt in i. Jag förstår att det påverkar designen mycket, men jag har svårare att se vad som passar sig när det gäller den delen av designen. Det bli extra svårt när det är bilder inblandat, de är inte riktigt anpassade för griden.

Typsnittet valde jag väl mest på magkänsla. Jag letade bland sans-serif för att det är vad jag tycker ser bäst ut i de flesta fallen, sen blev det bara vad ögonen fastnade för.

Jag har inte jobbat med grids på det här sättet tidigare. Jag har använt det i musikproduktion, där det kan vara viktigt att hamna rätt när det gäller tid/timing. Det är ju samma koncept men helt olika att jobba med. Att jobba med grid på det här sättet med designen har fått mig att tänka på ett annat sätt kring själva layouten, vilket är positivt. Jag ser lite tydligare hur jag kan gå tillväga för att få en effektiv design.

Att jobba med LESS och moduler har gått smidigt. Jag jobbar nu hellre på det här sättet än med en enkel CSS-fil. Jag tror dock att det hade varit svårt för mig att sätta igång med LESS på egen hand, alltså att installera det och allt som behövs för att kompilera. Men på det sättet som vi jobbar med det nu, där mycket av det kommer serverat, så tycker jag att det är ett superbra sätt att skriva CSS på. Jag har återanvänt en hel del kod från kmom02. Då jag med återanvänt syftar på att jag har kopierat vissa delar från kmom02-modulerna in till kmom03-modulerna, jag har alltså inte importerat kod från kmom02.

När det kommer till responsiviteten, så tycker jag inte att det var något jobbare att använda grids. Jag hade lite problem när jag skulle få en bra header, så där minskade jag margin och padding med "em". Förutom det så gick det bra att styla med hjälp av gridet.

TIL: Hela grejen med att jobba med grid är ny för mig. Jag har fått nya insikter i hur jag kan styla och vad som behövs för att få en användarvänlig och bra design.
